Voor deze opdracht ging het iets moeilijker aangezien ik mijn basis game al volledig had opgebouwd en al een extra 'exit' knop had toegevoegd. Ik kende ook niemand die iets met IT deed en ben dus beginnen rondvragen aan mijn familieleden of zij eventueel iemand kenden. Na enkele personen gecontacteerd te hebben die wel IT deden maar zelf niets van Python kende dacht ik dat ik niemand zou vinden. Ondertussen had ik ook al bedacht wat ik nog wou toevoegen. 

Uiteindelijk heeft mijn vader een vriend gecontacteerd en deze gaf aan dat hij eventueel wel zou kunnen helpen. Ik heb hem dan kort telefonisch gecontacteerd via mijn vader met de vraag of hij eventueel mijn code eens kon nakijken indien mogelijk.Aangezien het grootste deel van mijn project af was en een van de zaken die ik wou toevoegen enkele geluiden waren als de speler wint, verliest of gelijkspeelt heb ik dit ook al via het telefoongesprek gevraagd. Hij zei dat ik geluiden zou kunnen afspelen met de playsound() functie. Deze bleek ik niet te kunnen gebruiken zonder ze via pip te instaleren en ik heb dan even via google gezocht om het uiteindelijk via de pygame.mixer.sound te doen. Hij wist wel te zeggen dat zijn python kennis ook niet zo uitgebreid is aangezien hij hier ook niet mee werkt en het al lang geleden is dat hij zelf nog Python gebruikt en geleerd heeft maar dat ik hem de rest van mijn code via email mocht sturen. 

Op dit punt had ik zelf ook al de kaart symbolen aan mijn kaarten toegevoegd en mijn code herwerkt om deze op de kaart weer te geven en om "correct" de scores te tellen aangezien ik nu per kaart niet enkel een waarde had maar ook een symbool. Dit had ik zelf al gedaan omdat ik ook verder voor het vak Programming 1 had gewerkt en dit een goede manier vond om mijn leerstof zelf proberen te gebruiken. 

Na ons kort telefonisch gesprek heeft hij dan een email adress gestuurd waarop ik hem mijn blackjack bestand heb doorgestuurd met de vraag of hij mijn code even kon nakijken. Dit heeft hij gedaan en hij heeft me erop gewezen dat ik in mijn huidige versie fout gebruik maakte van mijn indexen aangezien ik enkel specifieke kaarten selecteerde in plaats van de waarde van alle kaarten. Ook vroeg hij zich af waarom ik door alle kaarten ga aangezien ik enkel een telling moet doen voor de kaarten die de speler in de hand heeft en deze sowiso uit mijn volledige set kaarten komen. Dit heb ik dan zelf verder proberen aan te passen. 

Hierna heb ik mijn email voor de communicatie opdracht gestuurd en ook voor feedback van de professor gevraagd. Mr. Nijs heeft mij dan feedback gegeven en vermeld dat mijn lijst suits met enkel de unicodes niet meteen duidelijk was en stelde voor om hier een dictionary van te maken wat ik dan ook nog aangepast heb.

Er is dus niet echt veel samenwerking geweest buiten enkele tips over hoe ik de dingen die ik wou toevoegen kon uitvoeren of verbeteren. Aangezien de opbouw van het project zelf al via een youtube video was die ik persoonlijk heel duidelijk vond was daar al niet veel te doen qua samenwerking. Ik had op dat punt ook nog niet gezien dat er side-challenges waren en heb dan ook al meteen op dezelfde manier als in de video een extra "exit" knop toegevoegd voor ik de challenges had gezien. De kaarten aanpassen om niet enkel de waarde maar ook het symbool te bevatten had ik ook al zelf gedaan nadat ik enkele lessen programming had afgemaakt. Als ik de challenges vroeger gelezen had, had ik wel al vroeger iemand kunnen zoeken en eventueel ook online iemand met meer kennis kunnen vinden. Ik heb vooral geleerd hoe ik zelf dingen kan opzoeken en problemen kan oplossen als er iets niet meteen lukt.